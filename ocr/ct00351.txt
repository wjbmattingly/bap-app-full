TRUTH AND RECONCILIATION COMMISSION


TRUTH AND RECONCILIATION COMMISSION

DAY 1 - 18 JUNE 1996



CASE NO:					CT/00351

VICTIM:					JOHNNY KARELSE

NATURE OF VIOLATION:	SHOT AND KILLED BY

KITSKONSTABELS	

TESTIMONY FROM:			LEEN MEI [mother]



LEEN MEI				verklaar onder eed



DR ALLY:

Me Mei gaan u ook in Afrikaans praat?

ME MEI:

Ja.

DR ALLY:

U seun was ook dieselfde tyd op dieselfde dag geskiet, Johnny Karelse.

ME MEI:

Ja hulle was saam geskiet.



DR ALLY:

Kan u net vir ons in u eie woorde vertel wat u weet van wat gebeur het?

ME MEI:

Ek weet niks wat gebeur is nie - ek het van die hospitaal die tyding af
gekry dit het gebeur na my ma se huis toe, ek moet deurkom, hy is geskiet
en toe het ek gegaan tot by die hospitaal. Toe ek daar kom toe s  hulle,
hulle wag net vir my dat ek hom moet wegvat Tygerberg toe.

	So is met hom - so is ek met hom weg Tygerberg toe, en ons het weer die
nag teruggekom en so het by die - toe het hulle my sommer daar - die
polisie wat hulle my aflaai in Oudtshoorn, wat ek so om die draai kom,
toe sien ek daar die van nou voor my hek, en ek sien my kinders huil daar
en hy ry weer so af en hy kry my ook die polisie en hy vertel vir my die
kind is vyfuur oorlede, dis al wat ek kan vertel aan die
Waarheidskommissie. Ek weet niks wat verder gebeur het nie.

DR ALLY:

U het gesien dat u seun geskiet was.

ME MEI:

Ja ek het gesien daar by die hospitaal hoe 'n hou hy gehad het, hy het
een deur die oor gehad en een in sy maag en dan een deur sy hande, hy het
drie houe gehad.

DR ALLY:

En u seun hoe oud was u seun toe hy... [tussenbeide]

ME MEI:

Hy was 15 jaar oud gewees.

DR ALLY:

En enige betrokkenheid in enige politieke aktiwiteite?

ME MEI:

Nee - nee hy was aan niks wat hy belanggestel hy nie, hy en Selwyn was
altyd by - was altyd bymekaar gewees, Selwyn Botha.

DR ALLY:

Hulle was vriende.

ME MEI:

Hulle was.

DR ALLY:

En so aan - so hulle was vriende?

ME MEI:

Ja hulle was vriende.

DR ALLY:

En - en die polisie het ook vir u geen verduideliking gegee nie.

ME MEI:

Ek het niks nog vandag toe gehoor nie, wat - het nog niks gehoor wie het
hom geskiet nie.





DR ALLY:

Het u enige idee watter soort koeÀl dit was, is dit birdshot soos wat
hulle gebruik het, of hoe was hy geskiet?

ME MEI:

Ek weet nie watter koeÀls was dit gewees nie, maar dit was net gate wat -
die gat was deur die oor en 'n gat in die maag, wat die bloed uitgetap
het en dan 'n gat deur sy hand.

DR ALLY:

En hy was Tygerberg Hospitaal toe geneem nie waar nie?

ME MEI:

Ek het hom geneem Tygerberg toe, maar hulle het niks vir my daar ges 
watter koeÀls is dit nie, want hulle het dit seker nog nie uitgehaal uit
hom uit nie, sy [onduidelik] want hulle het ges  die een koeÀl wat deur
die oor is, is in sy skedelbeen in sy kop.

DR ALLY:

En al daai tyd toe jy saam met hom Tygeberg toe gegaan het was hy - was
hy unconscious of kon hy praat of... [tussenbeide]

ME MEI:

Hy het van hom niks af geweet nie, hy het nie gepraat nie niks, hy het
net gebly l  wat hy so toegedraai gel  het in die laken van die hospitaal.

DR ALLY:

En dit is waar hy oorlede was in Tygerberg n».

ME MEI:

In Tygerberg.

DR ALLY:

En het u enige sertifikate van die hospitaal van die dokters wat
verduidelik hoe - wat met hom gebeur het of hoe hy gesterf het, mediese
sertifikate?

ME MEI:

Nee, net die doodsertifikaat van die datum wat hy dood is, wat hulle
gestuur het daarvandaan af saam met die pa wat hom - wat die lyk gaan
haal het.

DR ALLY:

Net 'n doodsertifikaat.

ME MEI:

Ja.

DR ALLY:

En u het daardie doodsertifikaat aan die Kommissie gegee toe jy jou...
[tussenbeide]

ME MEI:

Nee ek het hom nie gegee nie, want hulle was nog nie betrokke met my
gewees nie.

DR ALLY:

So u het daardie doodsertifikaat?

ME MEI:

Die doodsertifikaat het ek van hom.

DR ALLY:

En u kan dit beskikbaar maak vir die Kommissie.

ME MEI:

Ja want dit - dis by sy ouma dit is daar.

DR ALLY:

En was daar 'n saak - 'n hofsaak?

ME MEI:

Nee daar was nie - niks gewees nie.

DR ALLY:

En niks nie - en die polisie het nie na u gekom toe en vir u ges  wat
gebeur het of... [tussenbeide]

ME MEI:

Nee niks nie, daar was niks polisie gewees nie.

DR ALLY:

Was jou seun nog op skool?

ME MEI:

Nee hy was nie op skool nie, hy was al uit die skool uit gewees.

DR ALLY:

En voor dit was daar - was daar enige probleme met die - met jou seun en
die polisie of die kitskonstabels het hulle jou huis besoek of jou seun
gewaarsku of was daar enige soort van kontak tussen jou seun en die
polisie?

ME MEI:

Nee daar was niks by my kontak gewees nie nou van hom nie.

DR ALLY:

So hierdie was iets skielik wat net op daai dag gebeur het.

ME MEI:

Ja.

DR ALLY:

Geen geskiedenis van die polisie wat miskien vir hom gedreig het of ges 
het - enige iets ges  nie.

ME MEI:

Nee, want ek was mos nie op die toneel daar gewees wat hy en Selwyn
gewees het nie, daarvan weet ek net dat hulle my gelaat kom het na die
hospitaal toe, wat ekke nou vertel - waarheen ek nou met hom gegaan het.

DR ALLY:

En op daai dag toe hulle geskiet was, het enige iets in die - in die
township gebeur of wat was - wat het aangegaan daai dag toe hulle geskiet
was?





ME MEI:

Dit was stil by ons daar gewees in die onderkant, ek weet nie want
Bhongolethu l  ver van ons af, is nog 'n lokasie van ons af, ek weet nie,
ek kan nie s  wat daar gebeur is nie.

DR ALLY:

Baie dankie mevrou. En so u wou ook van die Kommissie weet wat eintlik
gebeur het, is dit wat - of is daar enige iets anders wat u van die
Kommissie wil h ?

ME MEI:

Ja ek wil vra as die Kommissie my nie kan help nie, want ek het - ek het
net my man se inkomste en kan niks vir my werk nie, en hy sal ook nie vir
my gewerk het.

DR ALLY:

Het u ander kinders?

ME MEI:

Ek het drie meisie kinders maar hulle is werkloos en twee gaan skool.

DR ALLY:

So hy was jou enige seun?

ME MEI:

Ja.





DR ALLY:

Ja - ek sal u net 'n oomblik gee want ek weet hierdie is baie - baie
swaar om iemand te verloor.

CHAIRPERSON:

There is a bit of radio interference and they are changing for
simultaneous translation if you could use Channel 4 for the English - I
beg your pardon tell me now what - what must I say - we are going to
change Xhosa to 2 and English to 3, thank you.

DR ALLY:

Kan u miskien vir ons 'n bietjie vertel van die begrafnis, want ek sien
dat daar probleme was toe - toe julle jou familie wou begrawe, was daar -
kan jy net vir die Kommissie s  wat eintlik gebeur het.

ME MEI:

Die polisie het van die huise af gegaan tot by die graveyard saam met
ons, ge-escort tot daarso en weer terug en toe ons nou terugkom toe gaan
ons nou weer weg van ons af, van die rygoed af, toe draai hulle nou uit,
hulle kante.

DR ALLY:

Was daar bepalings betrokke tot die begrafnis, het hulle ges  dat net
sekere mense kon kom en nie meer as sekere mense na die begrafnis toe
moet kom, of het hulle jou net laat - net jou familie begrawe soos julle
wil.

ME MEI:

Daar was baie mense gewees - dit was enige - almal kon [onduidelik] by
die begrafnis, maar net hulle het ons daar bewaar en [onduidelik] solank
die begrafnisdiens nog aangehou geraak het en so het hulle ons ge-escort
tot bo by die graveyard en weer terug.

DR ALLY:

En hulle was op dieselfde dag begrawe?

ME MEI:

Nee, my kind was nog in die Kaap gewees, want ek het nog 'n bietjie
gesukkel om die lyk hier te kry, en as [onduidelik] vir hom nie gaan haal
het nie, dan moet ek nog R400-00 betaal het en toe is dit wat die Staat
my help om - om die lyk te kry tot in Oudtshoorn, Kaptein Marx.

DR ALLY:

Kaptein Marx het jou geld gegee om jou seun... [tussenbeide]

ME MEI:

Nee - hy het self die vervoer gekry van - van hulle - hulle eie vervoer
het hulle hom mee gaan haal.

DR ALLY:

O! hulle het jou seun gaan haal in die Kaap.

ME MEI:

Ja.



DR ALLY:

Weer baie dankie mevrou.

CHAIRPERSON:

Dankie - is daar - is daar vrae? 	Any questions - Mary Burton.

MS BURTON:

Itís not really a question Your Grace, Iíd just like to thank Ms Botha
and Ms Mei for their courage as for Mr Douse to come and tell this
very-very tragic story and to assure them that we will do all we can to
find out the facts that they are clearly still very uncertain about.

CHAIRPERSON:

Yes you - ons wou graag net s  dat ons aan u - onse simpatie wil vertoon
en ons - ons dink dit is vir ons 'n baie groot voorreg om aan u te
luister en ons is baie bly vir hierdie geleentheid dat u hier - julle
storie kan vertel aan onse hele nasie, dat mense moet weet wat het gebeur
hierso in hierdie klein dorpies, want stories soos die wat u ons vertel
het, het nie altyd in ons nuusblaaie verskyn nie.

	En nou is dit die tyd wanneer die hele nasie kan weet watter smart mense
gely het. En ons hoop tog so baie dat eintlik wat gebeur het sal nie weer
gebeur in ons land nie. Dat ons almal sal vry wees en almal sal gelukkig
wees in hierdie land. Maar baie dankie.

MS BURTON:

Thank you.

